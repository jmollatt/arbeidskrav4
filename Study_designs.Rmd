---
title: "ARBEIDSKRAV 4"
author: "Jacob Mollatt"
date: "11-11-2021"
output:
  word_document:
    reference_docx: resources/template.docx
  html_document:
    df_print: paged
bibliography: resources/references.bib
csl: resources/vancouver.csl
---

```{r eval=TRUE, echo=TRUE, warning=TRUE}

```

# Studiedesign

## Formål

Forfatterne i samtlige studier inkludert i denne oppgaven ønsker å bidra til økt kunnskap som kan være med å løse den økende utfordringen med hamstringsskader i idretten, ettersom denne utfordringen har store konsekvenser for både prestasjon og økonomi [@ekstrand2011; @hickey2014; @eirale2013; @hickey2020; @askling2014; @hamilton2015; @ahamid2014; @askling2013]. Forfatterne ønsker å bidra til en økt kunnskap gjennom å formulere ulike spørsmål og sammenligningsgrunnlag. Alle studier har som formål å sammenligne to eller flere ulike rehabiliteringsprotokoller for å se hvilken av disse som har best effekt på tid til retur til idrett. Mer spesifikt ønsker tre av studiene å sammenligne hvilken effekt to ulike typer aktive rehabiliteringsprotokoller har på tiden det tar for å returnere til idrett etter en akutt hamstringsskade[@askling2014, @askling2013, @hickey2020]. De to andre studiene forsøker å se hvilken effekt PRP-injeksjon har på rehabiliteringen av en hamstringsskade når det kombineres med aktiv rehabilitering, målt gjennom tid til retur til idrett[@ahamid2014; @hamilton2015].

Den røde tråden i disse artiklene finner vi igjen i utgangspunktet samtlige forfattere har i den tydelige byrden hamstringsskader har på prestasjon og økonomi i toppidretten[@ekstrand2011; @hickey2014; @eirale2013]. Videre vil kunnskapen vi allerede har, og dagens praksis omkring rehabiliteringen av hamstringsskader være med å påvirke retningen på disse studiene [@brooks2006; @horst2017; @opar2012; @podlog2014]. Økt kunnskap leder ofte til økt nysgjerrighet, og tiltak for å ytterlige optimalisere denne rehabiliteringsprosessen vil potensielt kunne gi tydelige fortrinn i toppidretten på flere ulike måter, hvor prestasjon og økonomi skiller seg ut som de to store.

## Metodisk sammenligning

Detaljert karakteristikk i metoden til de ulike studiene inkludert finnes i Tabell 1.

Alle de fem inkluderte artiklene er designet som randomiserte kontrollerte studier[@askling2014; @askling2013; @hickey2020; @ahamid2014; @hamilton2015]. Deltakerne i studiene er hentet fra en populasjon av voksne idrettsutøvere med akutte hamstringsskader. Tretten ulike idretter er representert, med fotball og friidrett som de to største. Utvalgsstørrelsen varierte fra 24 til 90, med et snitt på 62 deltakere over de fem studiene. Totalt var det 308 deltakere, kjønnsfordelingen var omtrent 9% kvinner og 91% menn. To av studiene hadde kun mannlige deltakere [@hickey2020; @hamilton2015].Tre av studiene hadde på forhånd gjort en utregning av ønsket utvalgsstørrelse for en statistisk styrke på 80% [@hickey2020; @ahamid2014; @hamilton2015]. Alle studiene sammenlignet ulike rehabiliteringsmetoder av akutte hamstringsskader opp mot hverandre med retur til idrett som utfallsmål, med mål om å finne forskjeller i utfallet av de ulike rehabiliteringsmetodene. Retur til idrett var definert ulikt i flere av studiene, og inklusjonskriteriene varierte også i stor grad mellom studiene. Dette gjør det vanskeligere å sammenligne studiene opp mot hverandre.

```{r}
library(tidyverse)
library(readxl)
Tabell1 <- read_excel("resources/Tabell.xlsx")
View(Tabell1)
```

`r View(Tabell1)`

## Resultater

I studiene som sammenlignet to ulike aktive rehabiliteringsprotokoller fant to av studiene signifikante forskjeller i tid til retur til idrett [@askling2013, @askling2014]. Den tredje av studiene fant ingen signifikant forskjell i tid til retur til idrett[@hickey2020]. Blant de to studiene som undersøkte effekten av en PRP injeksjon, fant den ene studien en signifikant kortere tid til retur til idrett i gruppen med PRP injeksjon og standard rehabilitering, sammenlignet med gruppen som kun gjennomgikk standard rehabilitering[@ahamid2014]. Den andre studien fant ingen signifikant forskjell i tiden til retur til idrett mellom gruppen som mottok PRP-injeksjon og gruppen som mottok en standard rehabilitering[@hamilton2015]. Resultatene er oppsummert fordelt på studiene under.

#### Hickey, 2020 [@hickey2020]

Ingen signifikant forskjell i hovedutfallsmål, som var tid til retur til idrett. Sekundære utfallsmål på isometrisk knefleksjon og fasikkellengde i biceps femoris caput longum var bedre i gruppen med rehabilitering innenfor smertegrense 4 på Numerical Rating Scale(NRS). Median tid fra skade til retur til idrett var 15 dager(95% konfidensintervall) i gruppen med smertefrihet, og 17 dager(95% konfidensintervall) i gruppen med smertegrense på 4 på NRS. P-verdi på 0.37.

#### Askling, 2013 [@askling2013]

Signifikant kortere rehabilitering i gruppen med eksentrisk muskelarbeid og forlenging av muskulatur(L-protokoll) sammenlignet med den andre konvensjonelle rehabiliteringsgruppen(C-protokoll)(p\<0.001). Gjennomsnittlig tid til til retur til idrett i L-protokoll var 28 dager (1SD±15, range 8--58 dager), sammenlignet med et snitt på 51 dager (1SD±21, range 12--94 dager) i C-protokoll.

#### Askling, 2014 [@askling2014]

Signifikant kortere rehabilitering i gruppen med eksentrisk muskelarbeid og forlenging av muskulatur(L-protokoll) sammenlignet med den andre konvensjonelle rehabiliteringsgruppen(C-protokoll)(p\<0.001, d=−1.21). Gjennomsnittlig tid til til retur til idrett i L-protokoll var 49 dager (1SD±26, range 18--107 dager), sammenlignet med et snitt på 86 dager (1SD±34, range 26--140 dager) i C-protokoll.

#### Hamid, 2014 [@ahamid2014]

Pasientene som mottok PRP injeksjon sammen med rehabiliteringsprogrammet hadde en signifikant tidligere retur til idrett sammenlignet med de som ikke mottok PRP-injeksjon(p = 0.02). Gjennomsnittlig tid til retur var 42.5 +- 20.6 dager i kontrollgrupen, og 26.7+.- 7 dager i PRP gruppen.

#### Hamilton,2015 [@hamilton2015]

Justert differanse i tid til retur til idrett mellom PRP-gruppen og PPP-gruppen var −5.7 dager (95% CI, p=0.01). Mellom PRP og kontrollgruppen −2.9 dager (95% CI, p=0.189) og mellom PPP og kontrollgruppen 2.8 dager (95% CI, p=0.210).

## Konklusjoner

Tre av studiene konkluderte med at de fant en forskjell i effekten de ulike intervensjonene de undersøkte hadde på tid til retur til idrett[@askling2013; @askling2014; @ahamid2014]. To av disse studiene konkluderte med at en rehabiliteringsprotokoll med eksentrisk muskelarbeid og overvekt av forlenging av muskulatur i muskelarbeidet er mer effektivt en konvensjonelle rehabiliteringsøvelser[@askling2013, @askling2014]. Den siste studien konkluderte med at en PRP-injeksjon kombinert med standard rehabilitering hadde større positiv effekt på tid til retur til idrett enn en standard rehabilitering alene[@ahamid2014]. De to siste studiene konkluderte med at det ikke var noen forskjell i effekten de ulike intervensjonene de undersøkte hadde på tid til retur til idrett[@hickey2020, @hamilton2015]. To av studiene inkludert kom til motsvarende konklusjoner, der den ene konkluderte med at en enkelt PRP-injeksjon ikke hadde effekt på tid til retur til idrett, mens den andre konkluderte med at en enkelt PRP-injeksjon hadde positiv effekt på tid til retur til idrett[@hamilton2015, @ahamid2014]. Konklusjoner er oppsummert og fordelt på de ulike studiene under.

#### Hickey, 2020 [@hickey2020]

Rehabilitering innenfor smertegrense på 4 på NRS ga ingen raskere retur til idrett enn rehabilitering innenfor smertefrihet, men bedret andre utfallsmål som isometrisk styrke i knefleksjon og fasikkellengde.

#### Askling, 2013 [@askling2013]

En rehabiliteringsprotokoll med eksentrisk muskelarbeid og overvekt av forlenging av muskulatur i muskelarbeidet er mer effektiv enn en protokoll med konvensjonelle rehabiliteringsøvelser for å sikre en raskest mulig retur til idrett i svensk toppfotball.

#### Askling, 2014 [@askling2014]

En rehabiliteringsprotokoll med eksentrisk muskelarbeid og overvekt av forlenging av muskulatur i muskelarbeidet er mer effektiv enn en protokoll med konvensjonelle rehabiliteringsøvelser for å sikre en raskest mulig retur til idrett hos svenske friidrettsutøvere.

#### Hamid, 2014 [@ahamid2014]

En enkelt PRP injeksjon kombinert med et standard rehabiliteringsprogramm ga signifikant mer effektiv behandling av hamstringsskader enn standard rehabilitering alene.

#### Hamilton,2015 [@hamilton2015]

Det er ingen indikasjon på at det er tydelige fordeler ved en enkelt PRP-injeksjon sammenlignet med en intensiv rehabiliteringsprotokoll hos utøvere som har gjennomgått en akutt hamstringsskade.

## Referanser
